<html>
<head>
    <meta content="text/html; charset=utf-8" http-equiv="Content-Type">
	<style type="text/css">
	body {
	font-family: Arial, Helvetica, sans-serif;
	font-size: 12px;
}
    </style>
	</head>
	<body>
	<ol>
	  <li>Zolang het gebruiksrecht duurt, heeft de licentienemer gratis recht op onderhoud van het bestelsysteem. Het onderhoud  wordt door FoodDESK gegarandeerd en omvat het opsporen en herstellen van  alle onvolkomenheden in het bestelsysteem en de door of vanwege FoodDESK  verstrekte aanpassingen daarvan en het verstrekken van nieuwe, verbeterde of  gewijzigde versies van het bestelsysteem.<br>
	    <br>
      </li>
	  <li>Het gebruiksrecht van de bestelsysteem en afgeleide  producten van FoodDESK duurt tot uitdrukkelijke opzegging of vervalt na  het verstrijken van de periode gedurende dewelke het werd verleend. De  licentienemer kan het gebruiksrecht op elk moment opzeggen op voorwaarde dat  dit schriftelijk gebeurt en uiterlijk 3 maanden voor het ingaan van de volgende  gebruiksperiode.<br>
	    <br>
      </li>
	  <li>De licentie- of onderhoudsgelden dienen betaald te worden  op de vervaldatum vermeld op het factuur. Ingeval van niet betaling van het  onderhouds- of gebruiksgeld op de vervaldatum zijn van rechtswege  verwijlsinteresten verschuldigd Conform de Wet Van 2 augustus 2002 betreffende  de betalingsachterstand en een forfaitaire schadevergoeding die gelijk is aan  10% van het bedrag van de factuur behoudens het recht van FoodDESK om bijkomende  schade vorderen.<br>
	    <br>
      </li>
	  <li>FoodDESK heeft het recht om het gebruiksrecht met onmiddellijke  ingang op te zeggen, indien licentienemer zich niet houdt aan zijn  verplichtingen, betalingen, onverminderd de aanspraken op schadevergoeding  en/of boete.<br>
	    <br>
      </li>
	  <li>AI onze voorstellen en prijslijsten zijn vrijblijvend en  gelden enkel ten titel van inlichting, zodat zij ons in geen geval verbinden.  Ook prijzen vermeld op de sites van FoodDESK bvba gelden niet als een  offerte. Onze prijzen kunnen gewijzigd worden, zonder voorafgaand bericht.<br>
	    <br>
      </li>
	  <li><strong>Het gebruiksrecht is strikt persoonlijk.</strong> De licentienemer  mag het bestelsysteem en documentatie niet aan derden ter hand stellen, noch  aan derden gelegenheid geven of laten noch dulden het bestelsysteem te  gebruiken zonder schriftelijke toestemming van FoodDESK. Indien door OBS werd vastgesteld dat de licentienemer tijdens en na de  overeenkomst het OBS-systeem kopieert, screenshots of logingegevens (van alle  aard) doorgeeft aan derden of enige andere inbreuk met betrekking tot de code  werd vastgesteld, is er van rechtswege een schadevergoeding verschuldigd van  minstens 20.000 euro.<br>
	    <br>
      </li>
	  <li>FoodDESK is niet aansprakelijk voor schade die  veroorzaakt wordt door schuld van de licentienemer, of door schuld, grove  schuld of opzet van FoodDESK&rsquo;s ondergeschikten of aangestelde derden die  onder haar verantwoordelijkheid werken.<br>
	    <br>
      </li>
	  <li>De aansprakelijkheid van FoodDESK voor materiële  schade zowel contractuele en extracontractuele schade is in elk geval beperkt  tot de waarde van de bestelling. In geen geval is FoodDESK aansprakelijk  voor onrechtstreekse schade of gevolgschade zoals maar niet beperkt tot verlies  van data, winstverlies, ... In geval van betwisting met betrekking tot de  interpretatie, de uitvoering, de schorsing, de geldigheid, de beëindiging en de  tenuitvoerlegging van huidige overeenkomst of enig ander document met  betrekking tot de bestelling zijn de rechtbanken van Turnhout exclusief bevoegd. Het Belgische recht is exclusief van  toepassing op huidige overeenkomst met uitsluiting van het de bepalingen van  het Weens Koopverdrag.<br>
	    <br>
      </li>
	  <li>Door akkoord te gaan verklaart de licentienemer zich  uitdrukkelijk akkoord met de huidige voorwaarden die in deze voorwaarden  beschreven staan. Huidige voorwaarden hebben voorrang op de algemene  voorwaarden van de licentienemer die hierbij uitdrukkelijk worden uitgesloten.<br>
	    <br>
      </li>
	  <li>De klant aanvaardt dat FoodDESK facturen  elektronisch/digitaal verzendt. FoodDESK heeft altijd het recht facturen te  versturen via de conventionele communicatiemiddelen. De klant erkent dat hij  verantwoordelijk is voor de geschikte bewaring van de elektronische/digitale  facturen en voor het vervullen van alle andere wettelijke vereisten inzake het  ontvangen van elektronische/ digitale facturen.</li>
    </ol>
	</body>
</html>